Türkiye’de Enflasyon ve Faiz Oranı Arasındaki Nedensellik İlişkisi

Çalışmada faiz oranı ve enflasyon oranı değişkenleri için 2003:01-2021:04 dönemi aylık verileri kullanılmıştır. Faiz oranı için bir yıla kadar vadeli(TL üzerinden açılan mevduatlar) serisi ve enflasyon oranı için TÜFE(Tüketici Fiyat Endeksi) serisi Türkiye Cumhuriyeti Merkez Bankası Elektronik Veri Dağıtım Sistemi(EVDS) üzerinden elde edilmiştir. Verilerin analizinde Eviews 8 paket programından yararlanılmıştır.
Analizde birim kök testi, VAR modeli, etki tepki fonksiyonu, varyans ayrışımı ve VAR modeli üzerinden nedensellik analizi kullanılmıştır. Yapılan analizler sonucunda faiz oranı ve enflasyon oranı arasında çift yönlü bir nedensellik ilişki olduğu bulunmuştur.
